2018-SE-03

Напишете програма на C, която да работи подобно на командата cut, реализирайки само следната функционалност:
• програмата трябва да чете текст от стандартния вход и да извежда избраната част от всеки ред на стандартния изход;
• ако първият параметър на програмата е низът -c, тогава вторият параметър е или едноцифрено число (от 1 до 9), или две едноцифрени числа N и M (N ≤ M ), разделени с тире (напр. 3-5).  В този случай програмата трябва да изведе избраният/избраните символи от реда: или само символа на указаната позиция, или няколко последователни символи на посочените позиции.
• ако първият параметър на програмата е низът -d, тогава вторият параметър е низ, от който е важен само първият символ; той се използва като разделител между полета на реда. Третият параметър трябва да бъде низът -f, а четвъртият - или едноцифрено число (от 1 до 9), или две едноцифрени числа N и M (N ≤ M ), разделени с тире (напр. 3-5). В този случай програмата трябва да разглежда реда като съставен от няколко полета (може би празни), разделени от указания символ (първият символ от низа, следващ парметъра -d), и да изведе или само указаното поле, или няколко последователни полета на указаните позиции, разделени от същия разделител.
• ако някой ред няма достатъчно символи/полета, за него програмата трябва да изведе каквото (докъдето) е възможно (или дори празен ред).
